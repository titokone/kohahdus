\section{Johdanto}
Toteutimme Ohjelmistotuotantoprojekti-kurssina konekielisen ohjelmoinnin harjoitusympäristön (TitoTrainer).

Järjestelmä sisältää kaksi puolta, opettajan ja opiskelijan käyttöliittymät. 

Opettajan on mahdollista luoda konekielisiä tehtäviä ja määritellä niiden tarkastuksessa käytettävät 
kriteerit. Lisäksi opettaja voi katsoa kurssi- sekä oppilaskohtaisia statistiikkoja.

Opiskelija voi luoda järjestelmään tunnuksen ja ratkaista ohjelmointitehtäviä.

Järjestelmä on tarkoitus ottaa käyttöön Tietojenkäsittelytieteen laitoksella Tietokoneen toiminta -kurssia
luennoitaessa. Kurssin opiskelijat voivat käydä ratkaisemassa järjestelmässä tehtäviä ja luennoitsija
saa tästä tilastotietoa.


\section{Projektin kulku}

Projekti käynnistettiin 4.9.2006. Tällöin pidetyssä aloituspalaverissa vastuualueet jaettiin melko sujuvasti.
Projektipäällikön, vaatimusmäärittelyvastaavan ja dokumentointivastaavan paikat jaettiin halukkaille.
Suunnitteluvastaavan, koodivastaavan ja testausvastaavan vastuualueita pyöriteltiin aikansa, kunnes yksi 
kerrallaan ehdokkaat kyllästyivät ja valitsivat jonkin vaihtoehdoista. 

Ryhmämme työskenteli suurimmaksi osaksi ryhmätyömuodossa. Aikaa vietettiin paljon yhdessä ja pääasiallisena
työskentelytilana oli ATK-luokka Exactumissa. Tässä ATK-luokassa nähtiin lähes joka päivä. 
Kaikki ryhmän jäsenet osallistuivat ainakin jollain tasolla projektin kaikkiin työvaiheisiin.


\subsection{Ensimmäinen sykli}

Projektipäällikkö laati alussa aikataulun, jossa pääosin pysyttiin koko projektin ajan.
Projektipäällikön ehdotuksesta käyttöön otettiin iteratiivinen prosessimalli, joka osoittautui
juuri tälle projektille sopivaksi. Projektin alussa ei olisi ollut riittävästi tietoa vesiputousmallin 
käyttöönottoon. Ensimmäisen iteraation aikana projekti oli tästä aikataulusta noin viikon myöhässä, mikä 
näkyi siinä, että testaukseen varattu 1,5 viikoa kutistui puoleen viikkoon.

\subsubsection{Vaatimusmäärittely}

Alussa aikaa kului paljon EAssariin ja Titokoneeseen tutustumiseen.
Vaatimusmäärittelyyn osallistuivat kaikki, tosin vaatimusvastaavalle kertyi reilusti muita 
enemmän työtunteja. Vaatimusdokumentista pidettiin epävirallinen katselmustilaisuus, joka
paljasti dokumentista useita virheitä ja puutteita.

\subsubsection{Suunnittelu}

Suunnitteluvaihe pääsi alkamaan hieman myöhässä, ja alussa oli vähän vaikeuksia päästä alkuun, koska 
osajärjestelmistä ei ollut kattavaa yleiskuvaa. Ensimmäisen iteraation aikana tutustuimme 
lähinnä EAssariin ja etenkin sen tietokantarakenteeseen. EAssariin tutustuminen oli hidasta ja sen 
ymmärtäminen kesti kauan. Lisähaittaa aiheutti se että EAssari ei sisältänytkään sitä mitä oli luvattu 
ja sen dokumentaatio oli puutteellista. Toisin sanoen EAssari-kehys oli keskeneräinen.

Ensimmäiseksi yritimme miettiä luokkakaavioita, mutta niiden avulla emme päässeet asiassa alkuun.
Sitten vain päätetiin että tehdään jotain ja aloimme tekemään sekvenssikaavioita järjestelmän 
toiminnoista. Sekvenssikaaviot osoittautuivat hyödyllisiksi ja niiden avulla saatiin suhteellisen
kattava kuva järjestelmän toiminnasta. 

Myös suunnitteluun osallistuivat kaikki, mutta suunnitteluvastaavan panos oli kuitenkin ratkaiseva.
 

\subsubsection{Toteutus}
Toteutusvaihe pääsi alkamaan viikon myöhässä aiempien vaiheiden myöhästelyn vuoksi.
Ensimmäisen toteutusvaiheen hidastavana elementtinä oli alkuun se, että osa ryhmästä joutui opettelemaan JSP:tä
ja JSTL:ää. Samaten Eclipseen ja CVS:ään tutustuttiin kunnolla vasta toteutuksen alkaessa. Tutustumiseen
käytetyn ajan vuoksi testausvaiheen aloitus venyi hieman aikataulustaan. 

Tehtävien jaossa pyrimme huomioimaan ryhmäläisten vahvuudet. Osa ryhmäläisistä alkoi tekemään JSP-sivuja ja osa
sai tehtäväkseen java-luokkia ja yksi alkoi rakentamaan JavaScript- ja käyttöliittymäkomponentteja. Alun hankaluuksien
ja hitaahkon käynnistymisen jälkeen päästiin kuitenkin vauhtiin, ja ryhmä onnistui tuottamaan ohjelmakoodia tehokkaasti.
  

\subsubsection{Testaus}
Ensimmäisessä iteraatiossa testaus jäi aikataulun sanelemana aika vähiin. Toteutusvaihe venyi yli osuutensa aikataulusta,
ja testausvaiheelle jäi ensimmäisessä iteraatiossa paljon vähemmän aikaa kuin oli alkuun suunniteltu. Tämä pyrittiin 
huomioimaan toisen iteraation testausvaiheen suunnittelussa.

Testaussuunnitelma saatiin tehtyä ja toteutusvaiheen yhteydessä suoritettiin kattavia yksikkötestejä.

\subsection{Toinen sykli}



Projektimme sai pitää ansaitun lomaviikon yliopiston taukoviikolla. Toisessa iteraatiossa työkalut
ja menetelmät olivat jo tuttuja, ja työt käynnistyivät huomattavasti rivakammin. Toisen iteraation
alussa esiteltiin asiakkaalle projektin sen hetkistä tuotosta, joka jo sisälsi toimivan opettajan
käyttöliittymän ilman vastattujen tehtävien tilastointia. Asiakkaan palautteen perusteella tehtiin 
joitain muutoksia ja otettiin muutama uusi vaatimus.

\subsubsection{Vaatimusmäärittely}

Toisen iteraation vaatimusmäärittely meni nopeasti, koska ensimmäisessä iteraatiossa oli jo 
määritelty suurin osa koko projektin vaatimuksista. Toisessa iteraatiossa tehtiin tarkka syötteet
ja tulosteet dokumentti, joka tarkasti määritteli millaisia syötteitä järjestelmä hyväksyy.

\subsubsection{Suunnittelu}
Toisessa suunnitteluvaiheessa täydennettiin suunnitteludokumenttia ja pidettiin tästä virallinen
katselmus. Virallinen katselmus oli aika vaisu tilaisuus, ja totesimme että vaatimusdokumentin 
epävirallinen katselmus oli tätä virallista parempi. 

Toisen iteraation suunnitteluvaiheessa päätimme hylätä EAssarin (paitsi tietokantaa), koska se ei toteuttanut tarpeellisia toimintoja.
Tätä ei pidetty mitenkään suurena asiana, mutta asiakkaan kanssa pidettiin kuitenkin kokous aiheesta. Kokouksessa
päästiin yhteisymmärrykseen asiakkaan ja EAssari-asiantuntijan kanssa siitä, että projektiryhmän valitsema tie on oikea.


\subsubsection{Toteutus}
Toisen iteraation toteutuksessa olimme jo kokeneempia kuin ensimmäisessä iteraatiossa. Välineet olivat jo käyneet 
tutuiksi ja kaikilla oli suhteellisen hyvä kuva toteutettavasta järjestelmästä.

Toteutusvaiheessa ei enää kohdattu suurempia ongelmia. Osittain tähän varmasti vaikutti ryhmän aiempi
päätös jättää EAssari-yhteensopivuus (paitsi tietokannan kanssa) projektin ulkopuolelle. 
Toteutusvaiheelle on vaikeaa määrittää
selkeää lopetuspäivää, koska viilausta voisi jatkaa loputtomiin. Kaikki korkeimman prioriteetin
vaatimukset saatiin kuitenkin toteutettua aikataulun mukaisesti. Toteutusta jatkettiin vielä
limittäin testauksen kanssa ja lopulta saatiin lähes kaikki vaatimukset toteutettua. 

Järjestelmän asentamisessa lopulliseen ympäristöönsä koettiin pieniä ongelmia siinä, että järjestelmän
kehitys- ja tuotantoympäristö eivät olleet samanlaiset. Kehitysympäristössä oli Javan versio 1.5, kun
taas tuotantoympäristössä on käytössä Java 1.4.2. Tätä olisi ollut syytä selvittää etukäteen, mutta toisaalta
asiakaskaan ei tiennyt kuin vasta ihan lopussa minne lopullinen järjestelmä asennettaisiin. Näin lopuksi
oli pakko muuttaa ohjelmakoodi vielä Java 1.4.2 yhteensopivaksi.


\subsubsection{Testaus}
Toisessa iteraatiossa oli varattu testauksellekin kunnolla aikaa ja se päästiin aloittamaan aikataulun mukaisesti.
Kaikki ryhmän jäsenet osallistuivat aktiivisesti testaukseen ja testauksen yhteydessä käytetty bugilista osoittautui
hyödylliseksi työvälineeksi.

Testauksen kokonaiskattavuus saatiin lopulta aika korkeaksi, ehkä noin 85%:iin.

\begin{figure}[h]
  \includegraphics[width=14cm] {tunnit.eps}
  \caption{Projektin kirjatut työtunnit}
\end{figure}

\section{Suhteet muihin osajärjestelmiin}

Titotrainerilla oli alun pitäen kaksi ulkoista osajärjestelmää Titokone ja EAssari. Tarkoitus oli että
EAssarista olisi tullut alusta, jonka päälle Titotrainer voidaan rakentaa. Titokonetta puolestaan käytetään
konekielisten ohjelmien kääntämiseen ja tarkastamiseen. EAssarin käytöstä kuitenkin myöhemmin kuvatulla tavalla
osittain luovuttiin.

\subsection{Titokone}

Titokone oli hyvin toteutettu ja se oli helppokäyttöinen. Titokoneen integroimisessa ei kohdattu
lähes ollenkaan ongelmia. Koskelo-ryhmä oli jo tehnyt Titokoneeseen erinäisiä muutoksia, mutta
pieniä korjauksia jouduttiin silti tekemään. Käytännössä muutoksia oli noin parikymmentä riviä.
Kokonaisuudessaan olimme hyvin tyytyväisiä Titokoneeseen.

\subsection{EAssari-kehys}

Tehtävänannossamme sanottiin seuraavasti: "Projekti rakennetaan valmiina olevaan eAssari-kehykseen,
joka sopii geneerisiin automaattisesti tarkistettavien tehtävien määrittelyyn ja toteutukseen."
Aluksi näyttikin tältä, ja luulimme että EAssari mahdollistaa nämä kuvatut toiminnot. Projektiryhmän
käsitys valmiista kehyksestä kuitenkin poikkeaa huomattavasti tästä. Koska projektin tavoitteena oli
luoda järjestelmä, joka voitaisiin ottaa käyttöön nopeasti projektin päättymisen jälkeen, niin 
totesimme parhaaksi ratkaisuksi jättää kehys täysin projektin ulkopuolelle. Käytimme kuitenkin
EAssarin tietokantaa sellaisenaan, jotta Titotrainer olisi tulevaisuudessa mahdollista siirtää
jatkokehitettyyn EAssari-kehykseen. 

EAssarista puuttuu mm. käyttäjän rekisteröityminen, käyttäjän tietojen muokkaaminen, käyttäjän 
kirjautuminen, kurssien ja moduulien hallinnointi, tehtävien selaaminen, suoritustilastojen 
katsominen ja monikielisyyden hallinta. Kaikki listassa mainitut toiminnot kuuluvat mielestämme 
jokaiseen tämän tyyppiseen valmiiksi kuvattuun kehykseen. Koska toimintoja ei ollut, jouduimme
toteuttamaan ne itse. Toteutuksessa ei kuitenkaan otettu huomioon EAssarin teoriassa mahdollistamaa
geneerisyyttä, vaan toteutetut ominaisuudet ovat TitoTrainer-kohtaisia.

\section{Projektityöskentely}


\subsection{Ryhmän henki}
Ryhmän henki ja ilmapiiri oli erinomainen. Ryhmäläiset tukivat toisiaan, ja apua sai aina kun sitä
tarvitsi. Kemia ryhmän jäsenten välillä toimi moitteettomasti - kaikki tulivat toimeen kaikkien kanssa.

\subsection{Käytetyt työkalut}

Projektin alussa käytettiin ryhmälle pystytettyä Wikiä, jonka käytöstä kuitenkin luovuttiin aika pian.
Wikiä ei tarvittu, koska ryhmä tosiaan teki lähes 90% tuotoksesta yhdessä laitoksen luokissa.

Ohjelmointiympäristönä käytettiin Eclipseä ja sen kautta käytettiin CVS-versionhallintaa. Eclipsen käyttö sujui kohtuullisen
hyvin ryhmäläisiltä pienen totuttelun jälkeen.

Dokumentit tehtiin pääsääntöisesti \LaTeX:lla ja muutama Open Officella. \LaTeX:in käyttökokemusta löytyi
ennen projektia vähänlaisesti, joten siihen tutustumiseen meni hieman aikaa. Osa ryhmäläisistä meinasi kypsyä
\LaTeX:in käyttämiseen projektin kuluessa, mutta ainakin kaikki saivat sen käyttökokemusta. Etenkin kuvien sijoittelun
kanssa oli suuria ongelmia.


\subsection{Ohjaaja}
Ohjaajamme Sanna Keskioja oli erittäin pätevä ja asiansa hallitseva. Sannalta saimme rakentavaa tukea
kokouksissa ja hän hoiti hyvin tarvitsemiemme tilojen ja resurssien hankkimisen.

Sannalla oli hyvä asenne projektiin, ja olisi ollut vaikeaa kuvitella Sannaa parempaa ohjaajaa tälle projektille.

\subsection{Asiakkaat}
Asiakkaallamme Teemu Kerolalla oli selkeä näkemys tarvittavasta tuotteesta, ja Teemu osasi selkeästi
tuoda julki järjestelmän yksityiskohtaiset tarpeet. Osaltaan tähän varmasti vaikutti, että järjestelmä
on ollut ohjelmistotuotantoprojektin aiheena myös aiemmin. Pyrimme hyödyntämään asiakkaan palautetta
projektin eri vaiheissa. Iteratiivisen prosessimallin vuoksi kaikkia vaatimuksia ei ollut tarpeen
jäädyttää heti vaatimusmäärittelyn jälkeen, joten asiakkaalla oli mahdollisuus tarkentaa omia näkemyksiään
ja tarpeitaan. 


\section{Kehittämisnäkymiä}

Koska projekti luopui EAssari-yhteensopivuuden takaamisesta, niin järjestelmien integroiminen ei ole
aivan yksinkertaista. Titotrainer ja nykyinen EAssari poikkeavat toiminnaltaan lähes täysin.
Ainoa yhteinen elementti on EAssarin tietokanta, johon on tehty vain pieniä muutoksia (lisätty sequence 
ja kasvatetty yhtä kenttää). Titotrainer
ei kuitenkaan käytä tietokantaa sen mahdollistamassa laajuudessa ja muutamia sen mahdollistamia
ominaisuuksia on yksinkertaistettu.


\section{Loppusanat}
Omasta mielestämme onnistuimme projektissa kohtuullisen hyvin. Asiakas oli tuotteeseen tyytyväinen ja
ainakin tätä raporttia kirjoittaessa näytti siltä, että järjestelmä tullaan todella ottamaan 
käyttöön.

Projektista opittiin melko paljon. Tutuiksi tulivat CVS niille joille se ei jo ennestään ollut tuttu, ja
opittiin myös tuntemaan JSP, JSTL, Eclipse, Tomcat-palvelinympäristö.

Ensiarvoisen tärkeää oli että projektissa oli mukana henkilö (Taro), joka tunsi hyvin Tomcat-ympäristön, 
Eclipsen ja JSP:n. Näin muut ryhmäläiset saivat tehokkaan pikaperehdytyksen ennestään tuntemattomiin tekniikoihin.

Projektiryhmämme oli ilmeisesti koottu sillä perusteella, että kaikki olivat suorittaneet Käyttöliittymät-kurssin.
Käyttöliittymä olikin priorisoitu tärkeimmäksi yksittäiseksi osaksi järjestelmää. Käyttöliittymät-kurssin suorittamisella ei kuitenkaan
ollut ratkaisevaa merkitystä projektin onnistumiselle, vaikkakin sen suorittamisesta oli selkeästi hyötyä projektissa.
